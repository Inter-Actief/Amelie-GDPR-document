---
title:  "3. Gebruik van gegevens en verkrijging van overige gegevens"
categories: algemeen
lang: nl
---
### 3.1 Financiële belangen Inter-*Actief*

#### 3.1.1 Doorgifte aan faculteit
*Rechtsgrond f, verkrijging van subsidie*  
Inter-*Actief* krijgt van de faculteit EWI een bijdrage per jaar per lid dat een van onze primaire studies volgt. Om te bepalen voor hoeveel leden Inter-*Actief* deze bijdrage ontvangt, wil de faculteit een lijst van leden met studentnummer ontvangen. Hiervoor worden jaarlijks de studentnummers van onze studentleden doorgegeven aan de faculteit.

#### 3.1.2 Incasso’s sturen/uitvoeren
*Rechtsgrond b, uitvoering incasso-overeenkomst*  
Voor leden die toestemming hebben gegeven voor het incasseren van gemaakte kosten bij Inter-*Actief*, verstuurt Inter-*Actief* incassomails naar deze leden. De achternaam, het incassokenmerk, het IBAN, de BIC, de datum van handtekening worden verzonden aan de bank waar Inter-*Actief* zaken mee doet.

#### 3.1.3 Versturen facturen
*Rechtsgrond b, versturen facturen*  
Als een aankoop gedaan wordt bij Inter-*Actief* en er geen toestemming is gegeven voor een incasso, of als dit niet van toepassing is, dan stuurt Inter-*Actief* een factuur met de naam en het adres van het lid erop.

#### 3.1.4 Doorgifte aan Overleg Studieverenigingen
*Rechtsgrond f, verkrijging van subsidie en beurzen*
Inter-*Actief* komt soms in aanmerking voor subsidies en beurzen die uitgegeven worden via het Overleg Studieverenigingen (OS). Dit zijn bijvoorbeeld subsidies voor studiereisdeelnemers, of beurzen voor commissieleden. Hiervoor heeft het OS soms persoonsgegevens nodig van de de leden die betrokken zijn bij deze activiteiten, met het doel om te kunnen verifiëren dat we daadwerkelijk in aanmerking komen. In de meeste gevallen gaat het hier om namen en studentnummers van de deelnemers of leden. Deze gegevens zullen dan ook worden gedeeld met het Overleg Studieverenigingen.


### 3.2 Bestuurs- en commissiewerk
Elk lid die vrijwillig besluit toe te treden tot een commissie geeft daarmee expliciete toestemming om hun persoonsgegevens te laten verwerken voor de doelen van deze commissie, beschreven in paragrafen [2.1](#21-ledenadministratie), [2.4](#24-actieve-ledenadministratie), [3.2](#32-bestuurs--en-commissiewerk), [3.3](#33-verwerking-aankopen-en-activiteiten), [3.5](#35-vergaderingen), [3.6](#36-vergaring-van-persoonsgegevens-door-commissies), [3.7](#37-wettelijke-verplichtingen) en [3.9](#39-overige).

#### 3.2.1 Publicatie van naam en functie van commissieleden
*Rechtsgrond f, bekendmaken commissieleden*  
Om de commissieleden te bedanken en hun herkenbaarheid te vergroten, worden de namen en bijbehorende functies op de website gepubliceerd.

#### 3.2.2 Doorgifte van mailadressen aan Studenten Net Twente
*Rechtsgrond f, administratie mailaliassen*  
Inter-*Actief* heeft het beheer van de mailaliassen van onder andere commissies en (oud-)besturen uitbesteed aan Studenten Net Twente (SNT). Inter-*Actief* deelt de mailadressen van commissieleden, (oud-)bestuursleden en andere incidentele gevallen met Studenten Net Twente.

#### 3.2.3 Doorgifte gegevens ten behoeve van gebouwpassen Zilverling
*Rechtsgrond a, gebouwpas aanvragen*  
Mocht een lid een gebouwpas nodig hebben voor de Zilverling, dan vraagt Inter-*Actief* deze aan bij de beveiliging van de UT. Voor deze aanvraag zijn het e-mailadres, de naam, het studentnummer en de initialen van de lid nodig. Deze gegevens worden daarbij doorgegeven aan de UT.

#### 3.2.4 Publicatie van naam en foto van (oud-)bestuurders
*Rechtsgrond f, herkenbaarheid (oud-)bestuurders*  
Door de jaren heen hebben vele mensen plaats genomen in het bestuur der Inter-*Actief*. Inter-*Actief* is haar oud-besturen en huidige bestuur dankbaar. Het is daarom, in combinatie met het behoud van de geschiedenis van de vereniging, dat de oud-besturen gepubliceerd worden op de website.


### 3.3 Verwerking aankopen en activiteiten

#### 3.3.1 Bevestigingsmails inschrijven en uitschrijven interne activiteiten
*Rechtsgrond f, informeren leden ten behoeven van activiteiten*  
Bij in- en uitschrijving van interne activiteiten door leden van Inter-*Actief* krijgt de desbetreffende persoon een bevestiging per mail om later een eventuele in- en uitschrijving aan te kunnen tonen bij organisatoren. Hiervoor gebruikt Inter-*Actief* het mailadres van het lid.

#### 3.3.2 Inschrijfformulieren voor activiteiten
*Rechtsgrond a, uitvoering activiteiten*  
Bij sommige activiteiten is extra informatie nodig om de activiteit goed te laten verlopen. Deze gegevens worden slechts gebruikt voor de uitvoering en de afhandeling van deze activiteit en worden daarna verwijderd.

#### 3.3.3 Doorgifte persoonsgegevens aan derden vanwege de aard van activiteiten
*Rechtsgrond a en b, overeenkomstige verplichtingen na expliciete toestemming persoon*  
Vanwege de aard van sommige activiteiten, die al dan niet gedeeltelijk berusten op de verwerking van persoonsgegevens door derden, worden in bepaalde gevallen deze persoonsgegevens gedeeld met externe partijen. Deze persoonsgegevens worden slechts gedeeld na expliciete toestemming van de persoon ten tijde van inschrijving voor de activiteit. De gedeelde informatie zal worden beperkt tot datgene wat strikt noodzakelijk wordt bevonden voor de afgesloten overeenkomst.

#### 3.3.4 Publicatie van foto’s van activiteiten
*Rechtsgrond f, interne en externe promotie van activiteiten*  
Bij bijna alle activiteiten van Inter-*Actief* worden foto’s gemaakt. De gefotografeerde personen worden niet expliciet bij naam genoemd. De naam van de fotograaf wordt bij de foto's genoemd. De foto’s worden gefilterd door Inter-*Actief* en publiek op de website gezet. Foto’s die iets laten zien dat Inter-*Actief* niet wil tonen aan externen worden afgeschermd gepubliceerd op de website. Op verzoek van een persoon met een redelijk belang wordt een foto van de website verwijderd.

#### 3.3.5 Opslag van aankoopgegevens van (voormalig) leden
*Rechtsgrond c, bewaarplicht financiële administratie*  
De belastingdienst verplicht verenigingen om hun financiële administratie 7 jaar lang te bewaren volgens de fiscale bewaarplicht[<sup>3</sup>](#referenties). Hieronder vallen bij Inter-*Actief* onder andere de lidmaatschapskosten, aankopen in de streeplijst, aankopen op borrels, inschrijfkosten voor activiteiten en uitgevoerde incasso's.

#### 3.3.6 Doorgifte RFID-codes en student- en/of medewerkersnummers aan Alexia
*Rechtsgrond f, achteraf betalen borrels*  
Als een lid van Inter-*Actief* een consumptiemachtiging heeft afgesloten met betrekking tot het incasseren van uitgaven bij borrels dan moeten deze aankopen geregistreerd worden zodat de kosten achteraf kunnen worden geincasseerd. Voor dit doel gebruiken wij het zelfontwikkelde systeem Alexia. Om hier de aankopen in te registreren geven wij de RFID-codes en student- of medewerkersnummers van het lid door aan deze applicatie. Verwerking van deze gegevens wordt verder afgehandeld in het privacydocument van deze applicatie.


### 3.4 De doelen van Inter-*Actief*

#### 3.4.1 Verkrijging en opslag van naam bij indienen klacht
*Rechtsgrond f, klachtenbank*  
De leden van Inter-*Actief* die een klacht hebben over het onderwijs kunnen deze indienen via de website van Inter-*Actief*. Om later terug te kunnen komen op desbetreffende klacht is het noodzakelijk dat de naam van de indiener opgeslagen wordt.


### 3.5 Vergaderingen

#### 3.5.1 Verkrijging en opslag van naam in het kader van ALV- en BV-machtigingen en -afmeldingen
*Rechtsgrond c, bewaren machtigingen*  
Als een lid zich voor een vergadering binnen Inter-*Actief* afmeldt danwel iemand anders machtigt is Inter-*Actief* wettelijk verplicht deze afmeldingen en machtigingen te bewaren.

#### 3.5.2 Opslag en publicatie van naamgegevens in ALV-, BV- en commissienotulen
*Rechtsgrond c en f, houden van notulen*  
Van belangrijke vergaderingen bij Inter-*Actief* worden notulen gehouden. Bij sommige vergaderingen is dit wettelijk verplicht (ALV en BV), bij andere vergaderingen is dit wenselijk. Deze notulen worden verspreid onder alle of een deel van de leden van Inter-*Actief*. De namen van de aanwezigen bij een van deze vergaderingen zullen worden gepubliceerd in deze notulen.


### 3.6 Vergaring van persoonsgegevens door commissies

#### 3.6.1 Verkrijging, opslag en publicatie van naam en foto van mensen die schrijven voor verenigingspublicaties
*Rechtsgrond a, expliciete toestemming auteurs verenigingspublicaties*  
Van personen die schrijven voor de verschillende verenigingspublicaties worden naam en foto geregistreerd en, in sommige gevallen, gepubliceerd. Dit doet Inter-*Actief* om zowel de auteurs van geschreven stukken publiekelijk te erkennen als een mooie grafische indeling te maken.

### 3.7 Wettelijke verplichtingen
#### 3.7.1 Doorgifte van gegevens aan de Gemeente Enschede in het kader van de horeacavergunning
*Rechtsgrond c, handhaven horecavergunning*  
De verkoop van drank tijdens borrels van Inter-*Actief* valt onder de horecavergunning van de UT. Voor de vergunning moeten alle actieve tappers die tappen in een horecagelegenheid de geboortedatum en naam doorgeven aan de Gemeente Enschede. De geboortedatum, voor- en achternaam van de tappers worden door Inter-*Actief* doorgegeven aan het Overleg Studieverenigingen (OS). Het OS geeft deze gegevens vervolgens weer door aan de Gemeente Enschede.

### 3.8 Ereleden en leden van verdienste
#### 3.8.1 Publicatie van naam van ereleden en redenen van erelidmaatschappen
*Rechtsgrond f, ‘eren’ ereleden*  
De naam van de ereleden van Inter-*Actief* worden publiek op de website gepubliceerd in combinatie met een uitleg waarom desbetreffend lid een erelid is. Dit doet Inter-*Actief* om haar ereleden niet te vergeten.


#### 3.8.2 Publicatie van naam van leden van verdienste en beschrijving van verdiensten
*Rechtsgrond f, ‘eren’ leden van verdienste*  
De naam van de leden van verdienste van Inter-*Actief* worden publiek op de website gepubliceerd in combinatie met een uitleg waarom desbetreffend lid een lid van verdienste is. Dit doet Inter-*Actief* om haar leden van verdienste niet te vergeten.

### 3.9 Overige
#### 3.9.1 Opslag van persoonsgegevens die voor de originele ingangsdatum van dit document (==TODO date==) in commissie- en/of verenigingsdocumenten terecht zijn gekomen
*Rechtsgrond f, reeds aanwezig archief*  
(Ver) voor het ingaan van de AVG heeft Inter-*Actief* alle persoonsgegevens die gebruikt zijn door commissies opgeslagen. Deze persoonsgegevens zijn (digitaal) aanwezig op de commissieschijven van de desbetreffende commissies. Deze documenten zijn aangemaakt voordat de AVG van kracht werd en worden uitsluitend als naslagwerk gebruikt. Vanwege het legaliteisbeginsel mogen deze documenten daarom ongewijzigd blijven bestaan. Daarnaast kost het buitenproportioneel veel werk om deze documenten allemaal te anonimiseren, dus Inter-*Actief* laat deze documenten ook daarom staan. Voorbeelden hiervan zijn secretarieel jaarverslagen, documenten voor studiereizen en almanakken.

#### 3.9.2 Ledendatabasecontrolemails sturen
*Rechtsgrond f, jaarlijkse controle van persoonsgegevens*  
Bij de verlenging van een lidmaatschap worden ledendatabasecontrolemails verstuurd aan leden. In deze e-mails worden leden verzocht hun persoonsgegevens te controleren op fouten, bijvoorbeeld veroorzaakt door verjaring of databasefouten. Om correctheid van de persoonsgegevens van het lid te kunnen garanderen, en het recht op rectificatie te vergemakkelijken, is deze jaarlijkse handeling gewenst.

### 3.10 Digitale voorzieningen, Inter-*Actief*-website en applicaties
#### 3.10.1 Inter-*Actief* API
*Rechtsgrond a, decentrale verwerking persoonsgegevens*  
Inter-*Actief* stelt een programmeerinterface beschikbaar. Via deze interface kunnen applicaties toegang krijgen tot de persoonsgegevens van een persoon die opgeslagen zijn in systemen van de vereniging. Toestemming voor de verwerking van persoonsgegevens door deze applicaties wordt expliciet gegeven door de persoon bij gebruik van de applicatie en kan op elk moment worden ingetrokken via de website van de vereniging.

#### 3.10.2 Inter-*Actief* Wiki
*Rechtsgrond a, verenigingsdocumentatie*  
Op de wiki van Inter-*Actief* wordt documentatie opgeslagen over processen binnen de vereniging. In de wijzigingsgeschiedenis van elke pagina worden de namen van diens auteurs opgeslagen. Hiervoor wordt expliciet toestemming gegeven bij het opslaan van een (wijziging aan een) pagina.

#### 3.10.3 Verwerkingslogboeken
*Rechtsgrond f, foutherstelling en privacywaarborging*  
Voor verscheidene activiteiten die in de systemen van Inter-*Actief* plaatsvinden worden logboeken opgeslagen. Deze logboeken bevatten mogelijk persoonlijke gegevens. Deze logboeken worden gebruikt om vorige versies van onder andere pagina's, documenten of andere velden terug te kunnen zetten in het geval van foutieve gegevens. Ook worden de logboeken gebruikt ter documentatie van operaties op of verwerkingen van een bepaald object.

#### 3.10.4 Foutmeldingslogboeken
*Rechtsgrond f, foutherstelling en verhelpen van bugs in programmatuur*  
Veel van onze computersystemen en applicaties houden foutmeldingslogboeken bij, waarin details over foutmeldingen of problemen worden opgeslagen. Deze logboeken bevatten mogelijk persoonlijke gegevens. Deze logboeken worden gebruikt om fouten in onze systemen op te sporen en te verhelpen.

#### 3.10.5 Opslagplaatsen van programmeercode en documentatie
*Rechtsgrond a, expliciete toestemming van persoon*  
Bij Inter-*Actief* is het mogelijk om als actief lid coderepositories te uploaden naar ons versiebeheerprogramma. Deze repositories kunnen vallen onder een commissie, of onder een persoonlijk account. Door een repository te uploaden wordt expliciete toestemming gegeven voor de verwerking van deze gegevens.

#### 3.10.6 Backups van persoonlijke bestanden en verenigingsbestanden
*Rechtsgrond f, (nood)herstel computersystemen en gegevens*  
Bij Inter-*Actief* worden regelmatig backups gemaakt van alle bestanden, databanken, en overige gegevens die op onze computersystemen aanwezig zijn. Deze backups bevatten mogelijk persoonlijke gegevens. De backups worden gemaakt om in geval van nood deze gegevens terug te kunnen zetten. Backups worden maximaal een jaar bewaard.

#### 3.10.7 Commissieapplicatie(s)
*Rechtsgrond a, expliciete toestemming persoon*  
Sommige commissies van Inter-*Actief* beheren een eigen applicatie of website die ledengegevens verwerken voor de uitvoering van hun doelstelling. Een voorbeeld hiervan is de "SymposIA" applicatie van de symposiumcommissie, die de commissie helpt bij de organisatie van het symposium. Hierbij worden mogelijk persoonlijke gegevens verwerkt. De persoon geeft bij deze applicatie(s) altijd expliciet toestemming voor verwerking zodra de persoon voor het eerst bij deze applicatie(s) inlogt of van deze applicatie gebruik maakt.