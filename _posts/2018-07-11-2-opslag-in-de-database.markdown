---
title:  "2. Opslag in de database"
categories: algemeen
lang: nl
---
### 2.1 Ledenadministratie

#### 2.1.1 Volledige naam, inclusief initialen
*Rechtsgrond b, minimale uitvoering lidmaatschapsovereenkomst*  
Als Inter-*Actief* correspondentie stuurt aan haar leden, wil Inter-*Actief* graag weten wie iemand is. Daarom slaat Inter-*Actief* de naam van onze leden op. De naam van een lid wordt niet verwijderd bij uitschrijving, omdat deze gekoppeld is aan gegevens die wij wettelijk moeten bewaren of aan gegevens die het activisme van het lid beschrijven. De activismegegevens bewaren wij voor de redenen benoemd in [2.4.2 Commissies en functies](#242-commissies-en-functies).

#### 2.1.2 Geslacht
*Rechtsgrond a, vrijwillige deelname geslachtsparticipatie*  
Binnen Inter-*Actief* wordt het geslacht van een lid opgeslagen met als doel om de participatie van verschillende geslachten geanonimiseerd te monitoren en waar nodig te bevorderen door specifiek beleid. Deelname aan deze monitoring van geslachtsparticipatie is vrijwillig.

#### 2.1.3 E-mailadres
*Rechtsgrond b, minimale uitvoering lidmaatschapsovereenkomst*  
Het primaire communicatiemiddel dat Inter-*Actief* gebruikt richting haar leden is de mail. Uitnodigingen voor Algemene Ledenvergaderingen en lidmaatschapsinformatie worden over dit kanaal gedeeld.

*Rechtsgrond a, informatiemailing en nevenactiviteiten*  
Daarnaast zal dit communicatiemiddel gebruikt worden voor communicatie naar leden waar zij expliciet toestemming voor hebben gegeven.

*Rechtsgrond f, belangrijke communicatie*  
Als laatste zal dit communicatiemiddel worden gebruikt voor communicatie waarbij het belang van de vereniging dermate groot is dat communicatie naar de leden mogelijk moet zijn. 

#### 2.1.4 Adres, postcode, woonplaats en land
*Rechtsgrond b, minimale uitvoering lidmaatschapsovereenkomst*  
Mocht het primaire correspondentiemailadres niet beschikbaar zijn, dan gebruikt Inter-*Actief* het postadres van haar leden. Het postadres wordt daarom opgeslagen door Inter-*Actief*.

#### 2.1.5 Telefoonnummer
*Rechtsgrond a, vrijwillige registratie contactgegevens*  
Binnen de vereniging kunnen telefoonnummers worden gebruikt om snel contact te leggen tussen personen. Commissieleden beschikken om deze reden over elkaars telefoonnummer, mits deze geregistreerd is. Daarnaast kan een telefoonnummer worden gebruikt voor directe (gepersonaliseerde) communicatie via SMS. Registratie van een telefoonnummer is vrijwillig.

#### 2.1.6 Geboortedatum
*Rechtsgrond c, naleving minimumleeftijd online diensten*  
Elk persoon die wenst de online diensten van Inter-*Actief* te gebruiken moet ten minste de leeftijd van zestien hebben bereikt, conform de wettelijke voorschriften. Inter-*Actief* gebruikt de geboortedatum van een persoon om te bepalen of deze de minimumleeftijd reeds heeft bereikt.

*Rechtsgrond f, naleving alcoholregelement, verjaardagsgerelateerde activiteiten*  
Bij activiteiten van Inter-*Actief* waar Inter-*Actief* alcoholische consumpties verkoopt aan haar leden is het verboden om deze dranken te verkopen aan leden die nog geen 18 jaar oud zijn. Om goed duidelijk te hebben welk lid nog geen 18 jaar oud is houdt Inter-*Actief* een lijst bij waar de verjaardagen van deze leden op staan.
Ook verstuurt Inter-*Actief* een verjaardagsbericht naar haar leden indien hier toestemming voor gegeven is. Tevens wordt de verjaardag van een lid gepubliceerd op de website van Inter-*Actief* voor ingelogde gebruikers.

#### 2.1.7 Pasfoto
*Rechtsgrond a, 18+\-lijst, proﬁelfoto’s op website en publicatie in jaarboeken*  
Als hulpmiddel voor organisatoren en ondersteunende leden wordt een lijst met  namen en foto's bijgehouden van leden onder de 18 jaar. Daarnaast worden de pasfoto's van alle leden gebruikt door het bestuur als hulpmiddel voor persoonsidentificatie. Pasfoto's van leden kunnen tevens worden gepubliceerd in jaarboeken, mits hiervoor toestemming is gegeven door het lid.

#### 2.1.8 Voorkeurstaal
*Rechtsgrond f, communicatie met geregistreerde personen*  
Voor communicatie met personen maakt Inter-*Actief* gebruik van verschillende middelen, waaronder haar website en mails. Deze communicatie wordt bij voorkeur uitgeoefend in de voorkeurstaal van de persoon, zodat dit niet in alle gevallen tweetalig moet plaatsvinden. De voorkeurstaal wordt om deze reden opgeslagen door de vereniging.

#### 2.1.9 Internationaliteit
*Rechtsgrond a, vrijwillige registratie internationaliteit*  
Binnen Inter-*Actief* wordt opgeslagen of een lid een internationale achtergrond heeft, met als doel de participatie van internationale leden geanonimiseerd te monitoren en waar nodig te bevorderen door specifiek beleid. Registratie van internationaliteit is in alle gevallen vrijwillig.

#### 2.1.10 E-mailadres ouders/verzorgers
*Rechtsgrond a, uitnodiging voor ouderdag*  
Het e-mailadres van de ouder(s)/verzorger(s) wordt gebruikt om ze uit te nodigen voor de jaarlijkse ouderdag die Inter-*Actief* organiseert voor eerstejaars studenten. Na het opgeven van de gegevens worden de ouder(s)/verzorger(s) gecontacteerd om toestemming te vragen om de gegevens verder te verwerken. De gegevens worden verwijderd als de ouderdag heeft plaatsgevonden of als de ouder(s)/verzorger(s) bezwaar hebben aangetekend tegen de opslag van hun gegevens.

#### 2.1.11 Adres, postcode, woonplaats en land van ouder(s)/verzorger(s)
*Rechtsgrond a, uitnodiging voor ouderdag*  
De adresgegevens van de ouder(s)/verzorger(s) worden gebruikt om ze uit te nodigen voor de jaarlijkse ouderdag die Inter-*Actief* organiseert voor eerstejaars studenten. Na het opgeven van de gegevens worden de ouder(s)/verzorger(s) gecontacteerd om toestemming te vragen om de gegevens verder te verwerken. De gegevens worden verwijderd als de ouderdag heeft plaatsgevonden of als de ouder(s)/verzorger(s) bezwaar hebben aangetekend tegen de opslag van hun gegevens.

#### 2.1.12 Shell
*Rechtsgrond a, personalisering van computersystemen*  
Het is voor leden mogelijk om (al dan niet op afstand) in te loggen op een of meerdere computersystemen van de vereniging. Met deze voorkeur kunnen leden aangeven welke opdrachtregelinterface ze willen gebruiken op deze systemen.

#### 2.1.13 Webmaster
*Rechtsgrond a, verantwoordelijkheid voor commissiewebsite(s)*  
Sommige commissies van Inter-*Actief* hebben een eigen website die beheerd wordt door de commissie. Deze voorkeur wordt gebruikt om specifieke personen aan te duiden als de *webmaster* van een commissiewebsite, zodat de vereniging weet wie er verantwoordelijk is voor deze websites.

#### 2.1.14 Lidmaatschappen
*Rechtsgrond b, minimale uitvoering lidmaatschapsovereenkomst*  
Lidmaatschapsgegevens van een bepaald lid zijn noodzakelijk om bij te houden door Inter-*Actief* voor de correcte algemene en financiële afhandeling van de lidmaatschapsovereenkomst.

#### 2.1.15 Notities
*Rechtsgrond f, bijhouden bijzondere gegevens*  
In sommige gevallen is het handig dat er extra commentaar opgeslagen wordt over de leden. Denk hierbij aan commentaar dat het mailadres niet werkt of dat een donateursbijdrage is vastgesteld.


### 2.2 Studentenadministratie

#### 2.2.1 Studentnummer
*Rechtsgrond f, minimale werking van de website van Inter-Actief*  
Op de website van Inter-*Actief* kan een studentnummer gebruikt worden om in te loggen op de website. Tevens gebruikt Inter-*Actief* het studentnummer om subsidie van de universiteit te verkrijgen (zie [3.1.1 Doorgifte aan faculteit](#311-doorgifte-aan-faculteit)) en bij verlenging van het studielange lidmaatschap.

#### 2.2.2 Studieperiodes
*Rechtsgrond f, profilering op basis van studies*  
Inter-*Actief* verstuurt verschillende mails naar haar leden en profileert daar onder andere op jouw studie(s). Hiervoor slaat Inter-*Actief* jouw studieperiodes op. Een studieperiode omvat één studie, zo is het beginnen aan een master ook het begin van een nieuwe studieperiode.

#### 2.2.3 Doegroep
*Rechtsgrond f, profilering op basis van doegroep*  
Inter-*Actief* verstuurt verschillende mails naar haar leden en profileert daar onder andere op jouw doegroep, wanneer het lid hier toestemming voor heeft gegeven. Hiervoor slaat Inter-*Actief* jouw doegroep op. Deze berichten zijn bijvoorbeeld de uitnodigingen voor een doegroepenlunch.


### 2.3 Medewerkersadministratie

#### 2.3.1 Medewerkersnummer
*Rechtsgrond f, minimale werking van de website van Inter-Actief*  
Op de website van Inter-*Actief* kan een medewerkersnummer gebruikt worden om in te loggen op de website.

### 2.4 Actieve-ledenadministratie

#### 2.4.1 Accountnaam
*Rechtsgrond a, expliciete toestemming actieve leden*  
Deze accountnaam is gebaseerd op de volledige naam van het actieve lid en kan worden gebruikt om in te loggen op de website en andere diensten van Inter-*Actief*. Expliciete toestemming voor de tot stand brenging van de accountnaam verloopt conform paragraaf [3.2](#32-bestuurs--en-commissiewerk).

#### 2.4.2 Commissies en functies
*Rechtsgrond a, expliciete toestemming lid bij toetreding commissie*  
Actieve leden zijn lid van een of meerdere commissies binnen Inter-*Actief* waarbij functies aan leden kunnen worden toegekend. Aangezien een aantal van deze functies een bepaalde verantwoordelijkheid met zich dragen tegenover de andere leden van de vereniging, is het van belang dat deze worden bijgehouden in de actieve-ledenadministratie. Het lid geeft toestemming voor de verwerking van deze gegevens bij toetreding van een commissie conform paragraaf [3.2](#32-bestuurs--en-commissiewerk). De commissies en functies van een lid worden ook bewaard als het lidmaatschap van het lid eindigt. Dit wordt gedaan om de leden te bedanken voor hun werk in de commissie, en om een register bij te houden van de oud-leden van lopende of jaarlijkse commissies.

### 2.5 Betalingsadministratie

#### 2.5.1 IBAN en BIC
*Rechtsgrond b, minimale uitvoering incasso-overeenkomst*  
Wanneer een lid Inter-*Actief* toestemming geeft automatische incasso’s uit te voeren, slaat Inter-*Actief* het IBAN en BIC op.

#### 2.5.2 Machtiging(en) en amendement(en)
*Rechtsgrond b, minimale uitvoering incasso-overeenkomst*  
Naast de fysieke ondertekende machtiging in de map, slaat Inter-*Actief* digitaal een referentie naar deze machtiging toe. Daarnaast staat ook de ingangsdatum en eventuele afloopdatum vermeld. Ook worden amendementen (wijzigingen op deze machtigingen) opgeslagen. Dit zijn correcties op een machtiging (zoals een wijziging van rekeningnummer of foutieve naam). Deze worden opgeslagen omdat de amendementen moeten worden meegestuurd met de eerstvolgende incasso. Machtigingen en amendementen worden tot 14 maanden na het laatste gebruik of de beeindiging van het lidmaatschap bewaard in eigenbelang voor de vereniging, omdat er tot 14 maanden na gebruik nog bezwaar gemaakt kan worden op een incasso.

#### 2.5.3 Incasso('s), incassoinstructie(s) en terugboekingen
*Rechtsgrond b, minimale uitvoering incasso-overeenkomst*  
Voor het uitvoeren van incasso's en het bijhouden van onze financiële administratie slaat Inter-*Actief* alle incasso's, incassoinstructie(s) (regels op de incasso), en terugboekingen van transacties op in onze database. Deze gegevens zijn nodig voor de correcte financiële afhandeling van onze incasso-overeenkomst. De uitgevoerde incasso's, instructies en terugboekingen worden tot 7 jaar na uitvoering bewaard in onze database, omdat dit vereist is van de Nederlandse wet[<sup>3</sup>](#referenties). Zie ook [3.3.5 Opslag van aankoopgegevens van (voormalig) leden](#335-opslag-van-aankoopgegevens-van-voormalig-leden).


### 2.6 Overige voorkeuren van leden

#### 2.6.1 Weekmail ontvangen
*Rechtsgrond a, ontvangen van de weekmail*  
Een persoon kan aangeven of deze weekmails wil ontvangen. Enkel wanneer een persoon expliciet aangeeft weekmails te willen ontvangen zal dit het geval zijn.

#### 2.6.2 Bedrijfsmailingen ontvangen
*Rechtsgrond a, ontvangen van bedrijfsmailingen*  
Een persoon kan aangeven of deze bedrijfsmailingen wil ontvangen. Enkel wanneer een persoon expliciet aangeeft bedrijfsmailingen te willen ontvangen zal dit het geval zijn.

#### 2.6.3 Mastermail ontvangen
*Rechtsgrond a, ontvangen van de mastermail*  
Een persoon kan aangeven of deze mastermails wil ontvangen. Enkel wanneer een persoon expliciet aangeeft mastermail te willen ontvangen zal dit het geval zijn.

#### 2.6.4 Fotogebruik in het jaarboek en op de website
*Rechtsgrond a, gebruik van de pasfoto*  
Een persoon kan aangeven of de pasfoto gebruikt mag worden. Enkel wanneer een persoon expliciet aangeeft dat de pasfoto gebruikt mag worden zal dit het geval zijn.

#### 2.6.5 Notificaties (SMS/push) ontvangen
*Rechtsgrond a, ontvangen van notificaties*  
Een persoon kan aangeven of deze notificaties wil ontvangen. Enkel wanneer een persoon expliciet aangeeft notificaties te willen ontvangen zal dit het geval zijn. SMS notificaties zullen enkel verstuurd worden naar personen waarvoor er toestemming is het telefoonnummer te verwerken, conform [*2.1.5 Telefoonnummer*](#215-telefoonnummer).

#### 2.6.6 Het verenigingsblad ontvangen
*Rechtsgrond a, ontvangen van het verenigingsblad*  
Een persoon kan aangeven of deze het verenigingsblad wil ontvangen. Enkel wanneer een persoon expliciet aangeeft het verenigingsblad te willen ontvangen zal dit het geval zijn.